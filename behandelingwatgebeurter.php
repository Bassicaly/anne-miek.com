Onderzoek en behandeling
Behandeling: wat gebeurt er?
Met zachte en soms stevige handgrepen maakt de osteopaat lichaamsweefsels één voor één weer beweeglijk. Meestal voelt de behandeling prettig aan. Na de behandeling duurt het enige weken voor een volgende afspraak: het zelfherstellend vermogen van het lichaam heeft tijd nodig om tot een nieuw evenwicht te komen.
Soms ervaart een patiënt tijdens de behandeling een warm, tintelend of prikkelend gevoel. Ook kan kort na de behandeling een emotionele reactie plaatsvinden. Soms krijgt een patiënt na de behandeling korte tijd last van hoofdpijn, vermoeidheid of juist een verergering van de klacht. Het is dan ook goed om de dag van de behandeling rustig door te brengen. Wacht met fanatiek sporten liever tot de volgende dag.
Als de behandeling aanslaat, merkt de patiënt al snel vooruitgang. Meestal zijn drie tot zes behandelingen voldoende voor herstel.
•	Achtergrond
•	Onderzoek: wat gebeurt er?
•	< terug
