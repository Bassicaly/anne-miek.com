	<br>
	<h2>WAT IS OSTEOPATHIE</h2>
	<br>
	Osteopathie is een geneeswijze afkomstig uit Amerika, die nu, via Engeland, Frankrijk en België zijn opmars maakt in Nederland. De 7-jarige opleiding is alleen toegankelijk voor fysiotherapeuten en/of artsen.<br>
	Grondlegger van de osteopathie is Dr. A. Still (1828-1917). Hij stelde vast dat elke lichamelijke klacht veroorzaakt wordt door een bewegingsbeperking van één of meerdere weefsels in het menselijk lichaam;<br>
	<ul>
	<li type="disc">gewrichten, spieren, pezen/banden en beenderen <i>(parietaal)</i></li>
	<li type="disc">organen, zenuwen, klieren, bloed- en lymfestelsel <i>(visceraal)</i></li>
	<li type="disc">schedelstructuren <i>(craniaal)</i></li>
	</ul>
	Al deze onderdelen zijn met elkaar verbonden en zullen elkaar dus in positieve of negatieve zin beïnvloeden. Een verlies aan beweeglijkheid, veroorzaakt een verminderde doorbloeding van de weefsels, met alle gevolgen die daar bij horen. Daarnaast gaat het lichaam ergens anders dit bewegingsverlies kompenseren, wat overbelasting kan veroorzaken. Op die manier krijg je probleem op probleem en kun je in een vicieuze cirkel terecht komen.<br>
	Kenmerkend voor een osteopathische benadering is daarom een goed opgebouwde redenering aan de hand van een uitgebreide kennis van o.a. de menselijke fysiologie en anatomie. Osteopathie is een totale geneeswijze; we kijken niet alleen naar de klacht c.q. de symptomen, maar proberen te achterhalen waar dat probleem vandaan komt.<br>
	<ul>
	<li>Wat is de echte oorzaak?</li>
	<li>Welke andere delen van het lichaam zijn erbij betrokken?</li>
	<li>Welke verborgen aandoeningen staan ermee in verband?</li>
	</ul>
	<br><br>
	Enkele voorbeelden;<br>
	<br>
	<table cellspacing="3" cellpadding="3" border="0">
	<tr>
		<td valign="top"> - </td>
		<td rowspan="2">Men zal zijn voet gemakkelijker verzwikken omdat men al langere tijd (lichte) rugklachten heeft, waardoor men iets anders is gaan lopen.</td>
	</tr>
	<tr>
		<td></td>
	</tr>
	<tr>
		<td valign="top"> - </td>
		<td rowspan="2">Hoofdpijnen kunnen voorvloeien uit een schedelletsel, maar kunnen eveneens ontstaan door spanningen in de omgeving van het hoofd, door een probleem van de nek, van de rug, van het bekken of zelfs vanuit de organen.</td>
	</tr>
	<tr>
		<td></td>
	</tr>
	<tr>
		<td valign="top"> - </td>
		<td rowspan="2">Rugpijnen kunnen ontstaan door een verdraaiing van de wervels. Elk deel van de wervelkolom is echter ook verbonden met onze organen, waardoor beide een invloed op elkaar kunnen uitoefenen. Denk bijvoorbeeld aan lage rugpijn bij baarmoederproblemen.</td>
	</tr>
	<tr>
		<td></td>
	</tr>
	</table>

	<br> 
	<h2>WERKWIJZE</h2>
	<br>
	Na een uitgebreid vraaggesprek zal de osteopaat de patiënt onderzoeken om de bewegingsbeperkingen te vinden die de klacht veroorzaken. Er bestaan een aantal technieken om deze beperkingen op te heffen waarbij de osteopaat altijd zijn handen gebruikt. De meest toegepaste zijn:<br>
	<br>
	<h3>Manipulatie</h3>
	Dit heeft als doel het opheffen van gewrichtsblokkades c.q. -beperkingen en wordt ook wel "kraken" genoemd. De manipulatie moet op de juiste plaats uitgevoerd worden. Het is een snelle en pijnloze beweging.<br>
	<br>
	<h3>Orgaan- of viscerale technieken</h3>
	Door zacht bewegen van organen en hun omringende weefsels verbetert de doorbloeding en kunnen eventuele verklevingen (b.v. naar aanleiding van een operatie) of verzakkingen worden opgeheven.<br>
	<br>
	<h3>Schedel- of craniale technieken</h3>
	De schedel bestaat uit een aantal botstukken die ten opzichte van elkaar blijven bewegen. Deze botstukken worden verbonden door naden (suturen). Wanneer dit niet zo geconstrueerd was, zou iedere val op het hoofd een schedelbreuk tot gevolg hebben. Vanuit deze naden vertrekken een aantal vliezen (fasciae) die door het hele lichaam lopen. Deze vliezen omringen onze hersenen, het ruggemerg, de organen en al onze spieren, zenuwbanen en bloedvaten. Zo kan een osteopaat door op de schedel te werken andere plaatsen in ons lichaam beïnvloeden.<br>
	<br>
	<br>
	<h2>Contact</h2><br>
	telefoon: 020 - 6201900<br>
	e-mail: <a href="mailto:osteopathie@anne-miek.com">info@osteopathieamsterdam.nl</a><br>
	<br>
	<br>
	Met vriendelijke groet,<br>
	Anne-Miek de Nijs<br>
	Osteopaat (Lid <a target="_blank" href="http://www.osteopathie.nl">NVO</a> en <a target="_blank" href="http://www.vnt-nederland.nl">VNT</a>)<br>